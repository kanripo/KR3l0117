# -*- mode: mandoku-view; -*-
#+TITLE: 括異志
#+DATE: 2015-09-12 00:26:40.844633
#+PROPERTY: ID KR3l0117
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB07n0619-003括異志-卷三.
<pb:KR3l0117_SBCK_003-1a>¶
括異志卷苐三¶
　　　　　　　　襄國張　師正　纂¶
　　　馬少保¶
太子少保馬公亮自言少肄業于廬州城外佛¶
寺一夕臨窓燭下閱書有大手如扇自窓伸於¶
公前若有所索公不為視閲書如故如是比夜¶
而至公因語人有道士云素聞鬼畏雄黄可試¶
以辟之公乃研雄黄漬水宻置按上是夕大手¶
又至公遽以茟濡雄黄大書一草字書畢聞窓¶
<pb:KR3l0117_SBCK_003-1b>¶
外大呼曰速為我滌去不然禍及與汝公雅不¶
為聽停燭而寝有頃怒甚而索滌愈急公不應¶
逮曉更哀鳴而不䏻縮且曰公将大貴我且不¶
爲他怪徒以相戯而犯公何忍遽致我于極地¶
耶我固得罪而幽冥之状由公以彰暴扵世亦¶
非公之利也公獨不見温嶠&KR1754;犀照牛渚之亊¶
乎公大悟即以水滌去草字且戒他日勿復擾¶
人怪遜謝而去(進士魏泰言馬公嘗說於其祖)¶
(云)¶
<pb:KR3l0117_SBCK_003-2a>¶
　　　潘郎中¶
潘郎中(継宗)清河人以明經發第有吏材天聖¶
中自國子愽士通判乾寜軍其母亡以十餘歳¶
一日於堂前呼家人令召其子容状衣服宛如¶
平昔潘再拜號哭母急止之曰可於堂西偏隔¶
以帟幕前下一簾中安二榻吾将與伴我者二¶
婦人息焉旣而語云吾死亦無大過隂官但致¶
我一室中不令他適汝旣升朝封我為縣太君¶
隂官乃縦我出入汝前歳知導江縣我嘗至彼¶
<pb:KR3l0117_SBCK_003-2b>¶
相視以水晶柱斧倒置植扉後吾亦未有生期¶
恐乆溷汝聊以爲識也今我徃生兾州北門内¶
街西磨坊某人媳婦䖏為女因得来此家人日¶
夕具飲食惟聞匕箸聲視之如故留月餘告去¶
舉家送之郊外空中有哭泣聲乆而不聞潘旣¶
受代道出信都詢之皆如所說潘後常以緡帛¶
遺其家潘之子士龍今爲正郎胡訥嘗著孝行¶
録亦記潘夫人亊¶
　　　樂火卿¶
<pb:KR3l0117_SBCK_003-3a>¶
光禄卿樂公滋性沉厚少年修學時嘗就祖母¶
寝榻前燈下看書一夕二皷後燈檠揺動如人¶
携持周行室中復止故䖏樂亦不懼明日言扵¶
門下客客不之信是夜取檠置學舍中明燈而¶
坐才二皷復行如𥘉客大呼而走遂命斧碎亦¶
無他異¶
　　　徐郎中¶
徐郎中莱州人忘其名弱冠侍父假守嶺外乾¶
興中仁宗登極部賀禮赴闕至武陵一驛将舍¶
<pb:KR3l0117_SBCK_003-3b>¶
正寝驛卒言其中有物怪徃来無敢居者碩易¶
他次雖不以為然亦出寝於&KR0550;之屏後夜将半¶
夢有神人状甚偉手携竹籃其中皆人鼻也叱¶
汝何䓁人敢輙居此以妨吾路徐恐懼愧謝神¶
乃端視之曰形相非薄但其鼻曲而小吾與若¶
易之遂於籃中擇一鼻先劓徐鼻擲去以所擇¶
鼻安之仍以手指周固四際夢中亦覺痛楚神¶
笑曰好一正郎鼻也徐之鼻素不隆正自夢易¶
之後自然端直歴官駕部郎中致仕隨其子秘¶
<pb:KR3l0117_SBCK_003-4a>¶
書丞朔在維揚簽判治平四年物故¶
　　　劉太愽¶
興州依山爲守居層疊而上正寝尤髙復搆樓¶
於上俯視儀門如指掌寚元中太常愽士劉公¶
中逹假守是郡一日與家人登樓見白衣者入¶
客次若舉人状劉遽曰有客至吾将延之遂下¶
樓升&KR0550;果有舉人投刺劉接之坐移刻各不語¶
告去遂循東廡而下左右告曰當自西廡舉人¶
不荅直趋東廡井次投身而入劉大駭遽索井¶
<pb:KR3l0117_SBCK_003-4b>¶
中無所得而亦不能究舉人者自何而来月餘¶
劉卒(前進士程覺言)¶
　　　刁左蔵¶
刁左蔵允升嘗提舉大名府左廂馬監在軄歳¶
餘卒其家先寓於大名朝城縣熈寜二年秋刁¶
捐舘半歳次子總忽見父坐于城門之側行李¶
從者無異平昔惟從人悉衣白方驚懼其父以¶
手招之即詣前拜且哭刁遽止之總問曰大人¶
今主何亊刁曰吾嘗亊范希文渠今主隂府俾¶
<pb:KR3l0117_SBCK_003-5a>¶
我提舉行疫者今欲徃許州以南廵按道出此¶
故暫来視汝因曰汝母明年八月當死但預爲¶
備勿告之恐渠憂撓孫某来年五月亦當卒此¶
皆冥籍先定汝冝自寛孫乃總之愛子也又曰¶
市中仇某不半歳必刑死因懐中取鴉青紙一¶
幅有金書七十餘字授總曰善保持勿失墜遂¶
上馬呵道出南門而去閭卷悉見行數里逢市¶
人張五者避立路左刁謂之曰我欲倩君可乎¶
張曰諾乃謂曰若暫到我家語吾児後月南市¶
<pb:KR3l0117_SBCK_003-5b>¶
當灾且慎之我已留從者五人防視必免焚如¶
張亦不知是鬼也遂詣刁宅欲逹其語聞宅中¶
大哭少選總出詢方知刁久已棄世其妻洎孫¶
如期而死邑中官吏知有火災日夕戒居人儲¶
水謹火禁月餘火自空屋發與刁居宻邇四鄰¶
悉焚惟刁宅獨完仇(某)者聞當刑死杜門不出¶
一日與客奕碁于所居之門下有誦佛書而丐¶
者仇屢謝之不去語頗不遜仇忘刁之言毆之¶
即死竟斃于枯木金書人皆不識之字書亦無¶
<pb:KR3l0117_SBCK_003-6a>¶
(事聞之借軄刁綽言)¶
　　　吕郎中¶
吕郎中元䂓治平𥘉爲廣南東路提點刑獄公¶
宇在韶州宅堂之後有園亭亭下植荔枝數㧣¶
夏五月實盡丹翌日将召賔僚開樽以賞之其¶
亭暮則扃鐍人迹所不至詰旦啓户無一實在¶
枝但見殻核盈地於板壁題詩一絶云我曹今¶
日㑹家親手把洪鍾飲數廵滿地狼籍不知曉¶
荔枝還是一畨新歳餘吕以事去官(其姪子)¶
<pb:KR3l0117_SBCK_003-6b>¶
(邈言)¶
　　　錢齋郎¶
治平中有錢齋郎者調于吏部挈其妻居京師¶
一日其妻𬒳夫之衣冠語言皆男子也状如病¶
心召符禁者視之術皆不效聞孔監丞者有道¶
術䏻已人疾苦遂詣其居告以妻之所為孔許¶
至其居翌曰乃来與錢偶坐其妻冠幘束帶徃¶
来于左右詈曰汝是何人預我家事乆之孔都¶
不與語俄而獨曰莫須着去否孔因謂曰汝本¶
<pb:KR3l0117_SBCK_003-7a>¶
何人輒慿人之室家可乎乃曰我嘗𬒳一命而¶
死亦曽舉進士頗探釋老書昨到京師無處寓¶
止暫慿附于此人孔曰旣若曽渉獵三教是識¶
理之人也汝在世仕宦之日汝之室肯令他人¶
慿之乎鬼黙然又謂曰汝旣言曽探釋老有爾¶
許大虚空何所不容而言無寓止之所言訖錢¶
妻瞢然而倒半日乃寤詢其前事皆不知也¶
(得之張稚圭言)¶
　　　邢文濟¶
<pb:KR3l0117_SBCK_003-7b>¶
華隂縣雲臺觀道士邢文濟常掌華隂道司事¶
故得紫其服號虚寂大師旣免道軄專主金天¶
南祠郷人歳時獻施金帛甚夥邢悉裒為私蔵¶
間充酒色之費有廵檢某人者知其事宻令人¶
喻旨邢屢以所得賂之一夕邢夢人攝至金天¶
殿下見廵檢亦在廷中有若胥吏者詰二人以¶
盗用神物皆服罪各鞭背十二遣歸邢旣寤覺¶
背間楚痛遂詣巡檢話昨日之夢驚曰我夢亦¶
然月餘邢病背瘡死廵檢者亦患疽相継而殂¶
<pb:KR3l0117_SBCK_003-8a>¶
(得之董職方經臣録)¶
　　　蒿店廵檢¶
渭州蒿店有廵檢𪠘宇率命班行領卒數百戍¶
焉慶曆中羌人入㓂廵檢張殿直者應援于外¶
其家悉爲蕃賊所俘虜旣入賊境骨肉皆爲賞¶
口其妻分肄一畨酋俾主汲煬之役每荷汲噐¶
至水次必南望大慟而後歸其家一犬亦攘掠¶
而得者常隨妻出入屢㗸其衣&KR0687;&KR0687;而吠揺尾¶
前行十數步囘顧又鳴如此者半歳妻因泣謂¶
<pb:KR3l0117_SBCK_003-8b>¶
犬曰汝䏻導我歸漢耶犬即躍鳴妻乃計曰住¶
此而生不若逃而死萬一或得逹漢計遂决竢¶
夜隨犬南馳天将曉犬必擇草木岑蔚之䖏令¶
妻跧伏犬即登髙阜頋望意若探候者時捕雉¶
兔衘致妻前得以充飢凢旬日逹漢境廵邏者¶
以聞訪其夫尚在乃好合如故自此朝暮所食¶
必分三噐一以飼犬斯事番人具知之¶
　評曰犬六畜也惟豢養之戀旣陷夷狄之域¶
尚由思漢又䏻導俘虜之婦間關而歸可謂¶
<pb:KR3l0117_SBCK_003-9a>¶
獸貌而人心也有𬒳衣冠而叛父母之國者¶
　斯犬之罪人也¶
　　　王廷評¶
王廷評俊民莱州人嘉祐六年進士状頭登苐¶
釋褐廷尉評簽書徐州節度判官明年充南京¶
考試官未試間忽謂監試官曰門外舉人喧噪¶
詬我何爲不約束令人視之無有也如是者三¶
四少時又曰有人持檄逮我色若恐懼乃取案¶
上小刀自刺左右救之不甚傷即歸本任醫治¶
<pb:KR3l0117_SBCK_003-9b>¶
踰旬創愈但精神恍惚如失心者家人聞嵩山¶
道士梁宗朴善制鬼迎至乃符召爲厲者夢一¶
女子至自言爲王所害已訴于天俾我取償俟¶
與簽判同去爾道士知術無所施遂去旬餘王¶
亦卒或聞王未苐時家有井竈婢惷戾不順使¶
令積怒乗間排墜井中又云王向在郷閈與一¶
倡妓切宻私約俟登苐娶焉旣登苐爲状元遂¶
就媾他族妓聞之忿恚自殺故爲女厲所困夭¶
閼而終¶
<pb:KR3l0117_SBCK_003-10a>¶
　　　樊預¶
樊預眉州人登進士苐為杭州觀察推官素有¶
異相胸生四乳一日忽題於&KR0550;之堂扉云三聲¶
皷角雲中見一簇樓臺海上高人莫喻其旨後¶
數日若有牙兵數百人来云吳山大王遣以奉¶
迎預乞延數日䖏置家亊迓者乃去亟召同寮¶
具以事告且訴郷里遼逺期津遣孥累之意同¶
官見其無疾而遽有是語以為病狂或訊其亊¶
之委曲終不荅又信宿乃卒卒時正嚴皷時也¶
<pb:KR3l0117_SBCK_003-10b>¶
呉山即子胥之祠㩀州中之高阜有樓殿亭宇¶
之勝皷角樓臺之句乃自䜟也後州民聞甲馬¶
廵徼之聲或見樊總督者州人遂塑其像於神¶
側自是不復見(其子祖/親說)¶
括異志卷苐三¶
