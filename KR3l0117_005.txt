# -*- mode: mandoku-view; -*-
#+TITLE: 括異志
#+DATE: 2015-09-12 00:26:40.930752
#+PROPERTY: ID KR3l0117
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB07n0619-005括異志-卷五.
<pb:KR3l0117_SBCK_005-1a>¶
括異志卷苐五¶
　　　　　　　　㐮國　張　師正　纂¶
　　　李叅政¶
李叅政至性修㓗夷淡年幾強壮尚為布衣開¶
寚中有省郎典齊安郡至依門下為學讀書着¶
文夜分不寐一夕有二女子盛冠服鳴珮璫揖¶
李而坐容態殊麗風度婉約李恍不知其所從¶
来因定神肅容熟視而問曰&KR0294;邪仙邪荅曰奴¶
非&KR0294;也乃仙之流亞也少時出户不見自此月¶
<pb:KR3l0117_SBCK_005-1b>¶
三至或飲之以酒或啜茗而去談幽顯之事辭¶
簡而理明守&KR0005;受代二女復来謂李曰與君欵¶
奉三年於兹矣見君居常以禮自持未省一言¶
及亂噐識洪厚終當逺到然君前世曽為商賈¶
&KR0018;人息錢甚夥以貧不䏻償故今世俾君羇蹇¶
於壮歳因出書一封與至曰俟改元太平乃啓¶
不爾當有禍旣而　太宗踐祚改元太平興國¶
啓其封見太平興國二年李至第二人及第旣¶
而果然後歴清顯入叅大政擁旄巨鎮而終¶
<pb:KR3l0117_SBCK_005-2a>¶
(樂京著作嘗言)¶
　　　梅侍讀¶
侍讀梅公詢端拱二年第進士清&KR0073;有才早厠¶
文館坐在人洎&KR0417;者數十年景徳中甞夢與一¶
士人年甚少共射一石牛梅中脅少年者中首¶
至祥符中　真宗東封詢&KR0013;選於太平頂行事¶
宿齋其上是夕燔香再拜黙祈&KR0005;来通塞之事¶
旣&KR0230;夢牛馬羊布野有二牛闘于前一人&KR0013;冠¶
服前謂牛曰伺吕公再入中書闘亦未晚牛遂¶
<pb:KR3l0117_SBCK_005-2b>¶
觧去其後自尚書郎帶軄知濠州吕申公以太¶
常愽士通守郡事儀状酷似向夢中所見又守¶
倅之居花圃中各有一小石牛梅因省前夢厚¶
結於申公寚元中吕公入相擢梅爲天章閣待¶
制其後申公自北都再持政柄梅己為樞宻直¶
學士判審官院又遷為侍讀學士郡　使是歳¶
十二月得疾出守許州以至&KR0162;舘夢中所見牛¶
馬乃郡牧使也二牛闘者其年歳直丑十二月¶
又丑也二牛者逢二丑而疾作也神先告之矣¶
<pb:KR3l0117_SBCK_005-3a>¶
　評曰君子居易以俟命語曰冨而可求也雖¶
　執鞭之士吾亦爲之明富貴貧賤以時而来¶
　不可䂓圗而取梅公早預俊選屯蹇不振年¶
　始從欲方遇知己官歴兩省軄居禁近擁旄¶
　巨鎮克享遐齡始否終泰豈非命&KR0088;¶
　　　韓宗緒¶
韓宗緒龍圗贄之子以父任&KR0024;&KR0005;作監主簿皇¶
祐秋鎮&KR0441;預薦偶於相國寺資聖閣前見其家¶
舊使老僕呼謂曰若非(某乙)乎死乆矣何得在¶
<pb:KR3l0117_SBCK_005-3b>¶
此曰某今從送春榜使者又問榜可見乎曰有¶
司&KR0053;掌甚宻不可得而見也又謂曰汝䏻宻詢¶
有我姓名手茍無亦可料理否僕許諾試爲盡¶
力又問復於何䖏爲約㒒云復期于此他䖏難¶
庇某之迹此地雜沓人&KR0294;可得叅䖏他日如期¶
而徃㒒界在焉遂開掌見己之名在片紙上揭¶
其下乃田寳鄰也僕曰此人明年當登苐官甚¶
卑郎君亦自有科名但差晚耳况身已有官故¶
得而易之若白身則不可因忽不見明年韓登¶
<pb:KR3l0117_SBCK_005-4a>¶
第曽以兹事說於親舊間治平中韓玉汝龍圖¶
與供俻庫使叚継文同使契丹至雄州叚嘗為¶
雄之監軍雄之舉人皆上謁田寚鄰刺字厠焉¶
韓見之大驚與叚盡道所以叚復以韓事本末¶
語之曰遂齊戒夜醮作奏訴于帝木炎嘗侍父¶
官瓦橋俻知之熈寜中炎登第為岳州巴陵簿¶
縣令王澤嘗談怪異王云應舉時聞州東有一¶
人常入&KR0115;言人吉㐫甚驗遂率同人數軰就問¶
之其人在小邸暗室中旣見遂以&KR0005;来得失叩¶
<pb:KR3l0117_SBCK_005-4b>¶
之再三不語俄又面壁而坐云田寚鄰公事至¶
今未了安敢有他科埸事不知田寚隣何人也¶
炎方省向者韓叚之言寚隣以累舉特奏名其¶
後官甚卑¶
　　　南州壬子¶
虞部貟外郎杜公彬罷滁倅至闕奉朝請一日¶
遊景徳寺訪朝客不值方假筆札以誌門偶狂¶
僧嚴法華者自廡下直揖杜君杜雅聞法華言¶
事多中因以平生未然之事諮之僧奪筆索紙¶
<pb:KR3l0117_SBCK_005-5a>¶
杜以刺字之餘授之大書云南州壬子杜不測¶
其旨後數月授知漳州到州閱圗經則陳氏偽¶
據日目漳爲南州杜嘆訝之自揆以爲壬子者¶
有士之號豈隱其為州之意丨邪後嵗餘杜終¶
於任其子煜用浮屠法作七齋飯僧次煜因言¶
及法華之事取其書以示群僧因觀其壬字中¶
一畫差長若壬丨字遂以甲子推杜君卒之日¶
正壬子也其子煜言之於魏泰并出其書¶
　　　李侍禁¶
<pb:KR3l0117_SBCK_005-5b>¶
李侍禁齊善&KR0061;許之術士大夫多喜之有别業¶
在華隂之東郊其妻先卒買一妾生二子一男¶
一女李旣死二子始髫齔長男年二十餘乃嫡¶
室所出與其妻謀曰二子長立當有婚嫁之費¶
且分我資産䏻致之死地家資悉我有也自此¶
二子衣不得完食不得飽笞罵挫辱無日無之¶
俄得疾疫遂絶其藥膳雖杯水亦不與相継皆¶
物故妾不勝怨憤日走伏齊壠號哭以訴數月¶
妾亦死有隣家子於閴巷見齊手携二子妾亦¶
<pb:KR3l0117_SBCK_005-6a>¶
侍側顧謂鄰家子曰我長男不孝不友虐殺弟¶
妹又令此妾衘恨而殁若可語之吾亦訴扵隂¶
府不汝置也隣家子知是&KR0294;&KR0005;走避因忽不見¶
隣家子遽来告之亦不之信一旦其妻具酒肴¶
㑹親舊女客於中堂厥良獨坐書閤下乃父自¶
外至數其罪以杖擊之坐客聞其號呼悉徃視¶
但見仆地叩頭服罪言虐殺二子状數日乃死¶
其妻後數月亦死田宅家貲悉籍没噫李齊之¶
事不誣矣世之人父死而謀害㓜稚以啚資賄¶
<pb:KR3l0117_SBCK_005-6b>¶
者多矣目覩數族雖不若李為&KR0294;靈但見其身¶
夭折子孫淪胥以至無立錐之地李齊之事足¶
使狠子庸婦聞之少警其心(董職方經臣親)¶
(見兹事云)¶
　　　李氏婢¶
賈國傅(大冲)嘗&KR0003;有李某屢典郡旣卒家人歸¶
京師舊居有老婢凢京城巷陌無不知者家之¶
貿易飲膳衣著洎親家傳導徃来悉賴焉邑君¶
愛之如兒姪明道春方淘溝俾至親家通起居¶
<pb:KR3l0117_SBCK_005-7a>¶
抵暮不歸數日㝷訪無迹邑君曰是媪苦風眩¶
疾作墜溝死矣即命諸婢設靈座祭焉家之吉¶
㐫亦来報邑君泣曰是媪雖死不忘吾家明年¶
春自外来家人皆以爲&KR0294;也媪拜曰去歳令妾¶
傳語某人至某䖏風眩作墮溝中某人宅主姥¶
見之令人拯出滌去穢汚加以藥餌得不死某¶
誓傭一年以報今旣朞即辤歸徃詢某氏果然¶
是夕有青巾男子見邑君夢曰我清衛卒也向¶
死于巷左昨聞宅上失女使設位以祭遂假其¶
<pb:KR3l0117_SBCK_005-7b>¶
名&KR0060;享焉今聞己歸乃拜辤而去¶
　　　李比部¶
李比部從周景祐四年隨郷書来京師與數¶
同人僦舍於麻稭巷嘗五皷而興&KR0005;謁親知于¶
逺坊者始啓&KR0230;户即踣于地奴僕扶視氣息殆¶
絶至己午間始惺然曰&KR0004;啓&KR0028;見一&KR0294;戴短巾¶
衣緑寛衫&KR0627;靣于&KR0479;状若祠廟中&KR0001;謂判官者¶
以氣噓之如霜風之切骨遂昬然亦不知委頓¶
於地也明年校藝不利於南宫¶
<pb:KR3l0117_SBCK_005-8a>¶
　　　胡殿丞¶
胡殿丞偃潭州人至和中授峽州簽判待&KR0692;荆¶
州僦居扵公安門内睱則坐於&KR0550;戺間嘗有持¶
刀鑷者比日過門植足注視良乆乃去胡異之¶
一日呼與小兒剃髪因問曰汝常顧吾門内何¶
也曰有一親識姓某在峽州爲吏兼管&KR0115;曹亊¶
多而身勞欲公垂庇是以日踵門而不敢言胡¶
未之信及至任聚群胥出姓名問之有一人前¶
曰刀鑷漢竟多口胡屢詢以&KR0115;司所軄但云未¶
<pb:KR3l0117_SBCK_005-8b>¶
可輕&KR0165;居無何胡以先人忌晨飯僧課經具䟽¶
焚楮泉迨明日其吏至案前以手就懷&KR0677;昨日¶
&KR0001;焚䟽示若新冩者巳而&KR0069;滅且曰殿丞見廹¶
不敢隠然某巳得罪而殿丞亦不免减禄筭矣¶
數曰吏&KR0064;卒朞年胡以病癈於家(得之李林)¶
(秘校云)¶
　　　謝判官¶
謝判官平原人寚元中嘗為曹州觀察推官視¶
亊未幾一夕夢老父引之入大第中家頗豪盛¶
<pb:KR3l0117_SBCK_005-9a>¶
妳媪抱嬰兒飾以文繡指謂謝曰此君之後身¶
也謝問此何郡復誰氏之家老父曰成都府陳¶
郎中宅也貲産甚豊君心樂乎謝亦頷之旣寤¶
甚不懌謂妻子曰吾其死矣日䖏致後事旣而¶
秩滿復調棣州判官到官數月又夢前老父復¶
引至昔之第有小兒衣紈綺歔階下指謂謝曰¶
此前日之嬰児也今始五歳尚未語旣寤謂家¶
人曰今日之事必不可免居常戚戚不怡考滿¶
又&KR0005;赴調復夢老父導之入門見昔日之兒冠¶
<pb:KR3l0117_SBCK_005-9b>¶
緋㡌紫&KR0129;銀帶立於堂戺顧謂謝曰此子已讀¶
書　矣若其謝我&KR0116;大&KR0086;之月餘病卒其子訥¶
慶曆六年登進士第親&KR0003;如此¶
　　　劉觀察宅¶
京師保康門有劉觀察之别第每僦於人翰林¶
學士曽布嘉祐丙申之冬以郷貢&KR0005;試禮部僦¶
此第以居一夕不寐聞&KR0550;中有人呼曰太尉来¶
旣而又有若徃来問訊切切細語或如傳授指¶
令皆以太尉爲稱歴歴可審甚訝之翌日究其¶
<pb:KR3l0117_SBCK_005-10a>¶
宅之坊曲地里則韓通之故第也通甞為王彦¶
昇族於斯第之下(進士魏泰親得之於曽子)¶
(宣云)¶
　　　柴氏枯&KR0037;¶
邢州城東十餘里周世宗之祖荘也門側有井¶
上有大&KR0037;一株世宗時柯葉茂盛垂䕃一畒恭¶
帝旣禅&KR0037;遂枯死明道中枯卉復生一枝長一¶
丈餘蔚然可愛井中水如覆錦綉柴氏懼遂塞¶
井伐木明年詔求五代帝王之後柴氏自邢蔡¶
<pb:KR3l0117_SBCK_005-10b>¶
&KR0593;䓁州諸族&KR0013;甄敘入官者三十餘人井&KR0037;之¶
祥亦非虚應¶
　　　僧縁新¶
武陵郡西有佛廟曰栗園院主僧畜一犬㡬十¶
年一夕夢犬語云累歳荷畜養之恩今當與堤¶
頭杜翁家為男故来奉辤僧旣&KR0116;不以為意黎¶
明侍者以犬斃聞因大驚乃䇿杖至惿頭杜迎¶
門謂曰何出之早也延僧坐僧曰昨夕檀越家¶
豈有子孫之慶乎翁對以息婦夜生一男及詢¶
<pb:KR3l0117_SBCK_005-11a>¶
以何由而知僧遂以夢告翁亦駭異因許之為¶
浮屠令以披緇剪髪法名縁新鼎人率知之¶
括異志卷苐五¶
<pb:KR3l0117_SBCK_005-11b>¶
<pb:KR3l0117_SBCK_005-11b>¶
