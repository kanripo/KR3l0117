# -*- mode: mandoku-view; -*-
#+TITLE: 括異志
#+DATE: 2015-09-12 00:26:40.885399
#+PROPERTY: ID KR3l0117
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0619-004括異志-卷四.
<pb:KR3l0117_SBCK_004-1a>¶
括異志卷苐四¶
　　　　　　　　襄國張　師正　纂¶
　　　陳省副¶
慶暦&KR0004;陳吏部洎自三司副使謫守鍾離郡比¶
曹貟外錢愚時為通倅錢善數術一日俾其邑¶
封具酒肴悉召陳宅之長㓜㑹于倅居明日錢¶
詣陳謝曰昨日以菲薄奉邀貴眷者&KR0147;示區區¶
之意以託後亊爾陳大驚曰足下四體甚安以¶
言何謂也錢曰明年正月某日某當死乞護送¶
<pb:KR3l0117_SBCK_004-1b>¶
諸　孤歸京師故棲則幸甚陳知錢善數術亦¶
不以為然愚嘗謂其妻子曰陳亦行尸耳過明¶
年復舊官則不可矣明年正月如期而卒月餘¶
陳徙廬州未半歳復召為三司副使數月病背¶
疽而死越三日陳有少女奴年十二三忽據榻¶
附而降語曰吾昨日巳見王將設酒我辤以創¶
痛而止門外從者五十人悉戴漆皮弁衣皂緑¶
緋寛衫烏氊靴亦無異人世不復號慕以自苦¶
也又數日復降語命設榻如賔主位曰此前濠¶
<pb:KR3l0117_SBCK_004-2a>¶
州同官錢比部也吾今得知益州復與比部同¶
官前日已嘗宴㑹相得之歡不異平昔可令院¶
子傳語錢家縣君言比部教善視十一郎(比部)¶
(㓜子最所鍾愛者今)再與陳吏部同事甚樂勿¶
思念悲慟也先是二日錢之㓜女方十餘歳睡¶
中京號呼之良乆乃寤曰我見比部與陳吏部¶
在丨一髙堂上宴㑹樽爼㡩幙無不華麗左右¶
侍衛甚盛因念父巳去世不&KR0116;啼泣&KR0013;呼方省¶
與陳宅女奴降語相符昔之小說載幽𡨕事者¶
<pb:KR3l0117_SBCK_004-2b>¶
多云人間郡縣隂府悉同若陳吏部之爲益州¶
豈其然乎比部之子閎今爲供備庫副使言之¶
甚詳¶
　　　王待制¶
天章閣待制平晉王公質之謫守海陵也郡之¶
監兵治宇之西偏有射堂堂之前藝&KR0188;為圃一¶
日晨興治圃卒起&KR0517;畦見一老媪立射堂中氣¶
貌甚假卒驚詢之媪曰我乃監兵之母也汝亟¶
白我在此卒曰監軍不聞有毋媪何妄也媪曰¶
<pb:KR3l0117_SBCK_004-3a>¶
苐告無多詰卒入白監軍遽出視之姿状音息¶
真毋也而言語哀惻監軍號慟家人己下皆徃¶
拜侍母急曰以幕&KR0456;射堂之軒使不外瞩旣而¶
詢其𫠦從来母曰&KR0115;中有一事應未受生與見¶
伏牢者皆給假五日我獨汝念是以来耳監軍¶
遽謁告且白平晉公平晉公朝服徃拜而以常¶
所疑&KR0294;神事質之皆不對曰幽&KR0115;事泄其罰甚¶
重無以應公命平晉又問世傳有閻羅王者果¶
有否復誰尸之曰固有然為之者亦近世之大¶
<pb:KR3l0117_SBCK_004-3b>¶
臣也請其名氏則曰不敢宣于口公乃遍索家¶
蔵自建𨺚以来宰輔𦘕像以示之其間獨指㓂¶
莱公曰斯人是也復問&KR0115;間所尚與𫠦𢙣亊荅¶
曰人有不𢦤害物性者&KR0115;間崇之而隂謀殺人¶
其責最重如是留五日遂去或云平晉由此不¶
復&KR0079;食平晉嘗為之記(其子復以示魏泰云)¶
　　　石比部¶
比部外郎石公弁言皇祐中始得大理寺丞監¶
并州之徐溝鎮歳餘夢一&KR0294;朱髪青膚自中霤¶
<pb:KR3l0117_SBCK_004-4a>¶
下瞰垂臂捽一女女子髪自地而出謂之曰送¶
汝徃李專知家作女石驚&KR0116;心悸遂不寐逮曉¶
時有酒稅&KR0163;官姓李者石因問爾昨夕有何事¶
李曰四更&KR0004;息婦生一女子石歎異久之其後¶
嬰兒有疾召一姥視之曰本太原人隨夫寓此¶
僅四十年凢官扵此者無不出入其家此&KR0492;宇¶
亦&KR0494;日都監之官舍(徐溝舊差班行監當今差)¶
京官今中霤之下者嘗有井李殿直監臨日鞭¶
一女使不勝楚痛投井而死遂廢不汲仍遭大¶
<pb:KR3l0117_SBCK_004-4b>¶
水湮焉石愈驚駭方省前夢之驗也¶
　　　曹郎中¶
曹金部元舉治平中嘗爲福建路轉運使&KR0492;宇¶
中有池亭曹朝夕止扵是家人怪其肌體日瘠¶
精神恍惚訊之即曰嘗有李家娘子甚美與二¶
婢子来侍我咸謂物怪所惑召醫巫視之悉無¶
効乃涸池求之得三鱧一大二小曹遽呼曰勿¶
害李家娘子遂臠而焚之曹亦謝病歸維陽歳¶
餘卒¶
<pb:KR3l0117_SBCK_004-5a>¶
　　　陸龍圗¶
龍圗陸公詵尹成都日府宅堂前東南隅有大¶
枇杷一株其下夜則如數女子聚泣者燭之則¶
無所見厥後半歳陸卒於位熈寜六年成都闤¶
闠間遇夜邏卒聞哭聲&KR0687;&KR0687;然凢數十䖏就¶
視之則無有至七年八年大旱殍餓盈路継之¶
以疾疫死者十六七洎至秋麥則無人收刈至¶
於綾羅紗錦綵箋諸物鬻者亦少宜乎&KR0334;兆之¶
先見也(丁都官餗目覩)¶
<pb:KR3l0117_SBCK_004-5b>¶
　　　宋中舍¶
太子中舍宋傳慶諌議大夫太&KR0004;之子自言其¶
父性𥊏鱉嘗一日得數鱉付厨婢臛之其一甚¶
大婢不忍殺放之溝中逾年婢病疫疾苦心煩¶
熱殆將卒家人舁致外舍俾卧以俟終翌日視¶
之則自户閫至婢胸脅間皆青&KR0378;塗漬婢亦稍¶
間訊之則云不究其&KR0378;之来但煩熱减差耳家¶
人伺之逮夜有一大鱉自溝中&KR0013;體以&KR0378;直登¶
婢胷冰之婢逾旬遂愈詢其致鱉之自婢乃述¶
<pb:KR3l0117_SBCK_004-6a>¶
其本末天聖中傳慶為遂寜通守與先君言如¶
此¶
　　　馬文思¶
文思副使馬公仲方尚書亮之姪也遇罷官多¶
寓家髙郵軍細君之妹亦居是邑嘗以牝羊饋¶
於公未幾生一羔秣飼數月閑居患無人牧放¶
乃鬻於屠肆翌日臨格將烹之出刀于側且瀹¶
水以俻燖濯將刲而亡其刀良乆見其靶扵溝¶
中取而洗拭置于床旋又失之乃羊所生羔衘¶
<pb:KR3l0117_SBCK_004-6b>¶
而投諸溝又以足踐淖使勿見屠者視之大感¶
傷後以羊歸馬氏自此不復屠羊公亦以羊施¶
佛寺公嘗守全州嘗自書斯事于閱理堂之壁¶
云¶
　　　陳太愽¶
太常愽士陳公舜俞在明州觀察推官有二子¶
一男一女皆六七歳一日戯嬉于外逮歸則男¶
子靣有墨䂓其左頰女子朱䂓其右頰家人怪¶
問其所䂓之自則云不知家人但謂小兒戯而¶
<pb:KR3l0117_SBCK_004-7a>¶
為之命滌去翌日復然如是幾月餘日日如是¶
而無他怪陳慮為怪之漸也白轉運使求涖他¶
局遂㳂牒于浙西&KR0492;旣空郡給二皂以守舍一¶
日二人相與言曰陳察推向以二児面有畫以¶
為怪而竟無他我等當驗之有&KR0014;獨入堂中自¶
朝至暮者醵錢若干以賞之一皂欣然携短劒¶
入堂之西序醉卧牖下及醒日已過午吏喜其¶
無怪又喜將𫉬所賞也徘&KR0422;伺晚而出俄然堂¶
扉啓有數婢從一婦人臂鸚鵡立堂之戺若所¶
<pb:KR3l0117_SBCK_004-7b>¶
䂓畫然吏熟視黙念曰苟怪止如是亦何足畏¶
方將以刃刼之忽心動若大悸不知其身之所¶
有驚呼携劒突門以走犯譙門穿長街若發狂¶
失心者市人覩其持劒以為有變皆恐避之未¶
半里蹷踣道左衆掖起奪劒而詰之移刻始䏻¶
言竟不知其何怪也(進士魏泰遊明州親見)¶
(此事)¶
　　　馬仲載¶
熈寜六年開江南為郡縣旣得峽州築為安江¶
<pb:KR3l0117_SBCK_004-8a>¶
城命内殿承制馬公仲載統卒三百戍焉時石¶
鑑以兵馬鈐轄知辰州總千兵亦駐城中一夕¶
邏卒云蠻兵数千夜當攻城石聞之即欲遁去¶
馬曰鈐轄儻出則誰與守遂仗劒於門令曰敢¶
出者斬石遂留蠻兵亦不至由此石頗衘之未¶
數月馬忽仆地懵然無所知僕從乃舁辰州就¶
醫藥石乃劾其棄城戍將以軍令裁之馬病稍¶
閒就鞠于武陵乃具饌遥訴司南岳翌日有稚¶
子方十嵗未嘗讀書忽睡中呼索紙筆乃書曰¶
<pb:KR3l0117_SBCK_004-8b>¶
南岳門下牒𠡠馬仲載念卿遥祭之專勤聽其¶
訴聲之怨切據卿之罪理當䘮命上天愍卿常¶
行吉心䏻守所職止命降災奪官更宜省循以¶
邀福夀懋哉幸矣熈寜六年十一月二十四日¶
復取朱筆𦘕一印於日月上篆文亦不可辨児¶
復睡少選而寤詰之云有一人青巾黄衫以黄¶
𠡠付我亦不知其手自摹冩也仲載之事武陵¶
人無不知者南岳𠡠好事者多録而蔵之¶
　　　夏著作¶
<pb:KR3l0117_SBCK_004-9a>¶
尚書郎高公靖蔡州人罷官歸郷里村居嘗坐¶
壠上視農事有耕夫於土壌得鐡牌上有大字¶
云司法叅軍夏鈞髙亦不喻數年授知道州相¶
次有長沙人夏鈞調本州司法叅軍高方悟鐡¶
符之前定也鈞官至著作佐郎¶
　　　兾秘丞¶
兾秘丞&KR0574;皇祐中知河南府緱氏縣代人將至¶
預徙家于洛城獨止于縣之正&KR0230;一夕夢二女¶
子再拜於榻前問其𫠦以云妾等是前邑尹家¶
<pb:KR3l0117_SBCK_004-9b>¶
女奴也以過&KR0013;鞭死&KR0287;于明府寝榻之下向来¶
宅眷居此不敢妄出恐致驚怛今夕方敢誠告¶
乞遷于野乃幸之大也兾可之明日發其地果¶
得二枯骨紅梳綉履尚在命褁以衣絮祭以酒¶
飯加之楮錢埋於近郊數夕後夢中前謝而去¶
(樂長官浩言之)¶
　　　梁寺丞¶
梁寺丞彦昌相國之長子也嘉祐中知汝之梁¶
縣其内子嘗夢一少年黄衣束帶紗㡌神彩俊¶
<pb:KR3l0117_SBCK_004-10a>¶
爽謂之曰君宜事我不爾且致&KR0852;旣窹白梁梁¶
不之信旣而&KR0060;其衣冠簮珥掛於竹木之杪變¶
怪萬状梁伺其嘯㧞劒擊之&KR0294;曰嘻汝安能中¶
我又命道士設醮以禳之始𠡠壇奪道士劒舞¶
於空無如之何謂梁曰立廟祀我我當福汝旣¶
困其擾不得已立祠于&KR0492;舍之側又曰人不識¶
吾面可召𦘕工来我自敎之繪事旣畢乃内子¶
夢中所見者㑹家人有疾&KR0294;投藥與之服輙愈¶
歸之政事有不合於理者泊民間利害隱匿亦¶
<pb:KR3l0117_SBCK_004-10b>¶
宻以告梁觧官廟為後政所毀&KR0294;亦不靈(聞)¶
(之洪正卿進士云)¶
　　　楊郎中¶
郎中楊公異性好㓗静過甚不近人情寓居荆¶
南對門民家有子數歳膚髪悉白俗謂社公兒¶
異𢙣焉屢呼其父與五緡令殺之民得鏹潜徙¶
去楊止一子俄病癩肌潰而卒近時有人死而¶
復生云隂府新立速報司若楊氏之報信哉¶
　　　張太愽¶
<pb:KR3l0117_SBCK_004-11a>¶
治平三年太常愽士張(忘其名)知兖州奉符縣¶
太山廟据縣之中令兼主廟事歳三月天下&KR0418;¶
神者悉持竒器珍玩来獻公徃徃&KR0060;取之旣觧¶
官寓家於東平一夕聞中闔外如數十人語聲¶
雜遝不可辨晨興視之其𫠦盗㡩幙噐皿之𩔖¶
悉次第羅列於&KR0550;廡間視槖篋封鐍宛然如是¶
者凢數夜張大怖駭悉取燔之越三日奉符舊¶
事發兖州獄吏持檄来捕旣就逮左驗明白竟¶
寘牢户¶
<pb:KR3l0117_SBCK_004-11b>¶
　　　楊從先¶
殿直楊從先至和&KR0004;監大名馬監其冬夢授樞¶
宻院劄子云千里重行行右劄付從先准此旣¶
&KR0116;不喻其旨明年春大雪牧馬多死監牧使臣¶
衡替者數人乃悟千里重字也以配行衝字也¶
再言之者皆&KR0013;責也¶
括異志卷第四¶
